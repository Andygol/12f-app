---
title: Головна
description: Методологія для створення SaaS-застосунків, що забезпечує
  максимальну гнучкість розробки, переносимість та масштабованість.
hide:
 - toc
 - navigation
---

## Вступ

У наш час програмне забезпечення зазвичай поставляється у вигляді сервісів, що називаються _веб-застосунки_ або _програмне-забезпечення-як-послуга_. 12-факторний застосунок — це методологія для створення SaaS-застосунків, які:

* Використовують **декларативний** формат для автоматизації встановлення та налаштування, що зводить до мінімуму витрати часу і коштів для нових розробників, що приєднуються до проєкту;
* Мають **чітке узгодження** з операційною системою, пропонуючи **максимальну переносимість** між середовищами виконання;
* Придатні для **розгортання** на сучасних **хмарних платформах**, що усуває необхідність у власних серверах та їх системному адмініструванні;
* **Мінімізують розбіжності** між середовищем розробки і середовищем експлуатації, що дозволяє здійснювати **безперервне розгортання** для забезпечення максимальної спритності розробки;
* Можуть **масштабуватися** без значних змін щодо інструментів, архітектури та підходу до розробки.

Методологія дванадцяти факторів може бути застосована до застосунків, написаних будь-якою мовою програмування, і які використовують будь-яку комбінацію додаткових служб (бази даних, черги, кеш-памʼять тощо).

*[програмне-забезпечення-як-послуга]: Software as a Service, SaaS
*[веб-застосунки]: Web Applications, web-apps
*[безперервне розгортання]: Continuous Deployment, CD
*[спритності розробки]: Agility, agile
*[середовищем експлуатації]: Production, prod

## Передумови

Люди, що працювали над цим документом, брали безпосередню участь в розробці і розгортанні сотень застосунків, і мимоволі стали свідками розвитку, експлуатації та масштабування сотень тисяч застосунків під час нашої роботи над платформою [Heroku](http://www.heroku.com/).

В цьому документі узагальнюється весь наш досвід використання і спостереження за найрізноманітнішими SaaS-застосунками "в&nbsp;дикій&nbsp;природі". Документ обʼєднує ідеальні практики розробки застосунків, особлива увага приділяється динаміці органічного розвитку застосунку з плином часу, взаємодії між розробниками, які працюють над кодом застосунку, та [запобіганню ерозії програмного забезпечення](http://blog.heroku.com/archives/2011/6/28/the_new_heroku_4_erosion_resistance_explicit_contracts/).

Наша мета полягає в тому, щоб підвищити обізнаність про деякі системні проблеми, які ми бачили в практиці розробки сучасних застосунків, а також в тому, щоб сформулювати спільні загальні поняття для обговорення цих проблем, і запропонувати набір загальних концептуальних рішень цих проблем з супутньою термінологією. Формат навіяний книгами Мартіна Фаулера (Martin Fowler) *[Patterns of Enterprise Application Architecture](https://books.google.com/books/about/Patterns_of_enterprise_application_archi.html?id=FyWZt5DdvFkC)* та *[Refactoring](https://books.google.com/books/about/Refactoring.html?id=1MsETFPD3I0C)*.

## Хто повинен прочитати цей документ?

Будь-хто з розробників, які створюють застосунки, які працюють як послуги. Ops-інженери, які розгортають або керують такими застосунками.

## Дванадцять факторів

### [I. Кодова база](./codebase.md)

Одна кодова база, що відстежується в системі контролю версій та має багато розгортань

### [II. Залежності](./dependencies.md)

Явно оголошуйте та ізолюйте залежності

### [III. Конфігурація](./config.md)

Зберігайте конфігурацію як частину оточення

### [IV. Сторонні служби](./backing-services.md)

Вважайте сторонні служби (backing services) підʼєднуваними ресурсами

### [V. Збірка, реліз, виконання](./build-release-run.md)

Чітко відокремлюйте етапи збірки та виконання

### [VI. Процеси](./processes.md)

Запускайте застосунок як один або декілька процесів без збереження внутрішнього стану (stateless)

### [VII. Привʼязка портів](./port-binding.md)

Експортуйте сервіси за допомогою привʼязки портів (port binding)

### [VIII. Паралелізм](./concurrency.md)

Масштабуйте застосунок за допомогою процесів

### [IX. Одноразовість](./disposability.md)

Максимізуйте надійність за допомогою швидкого запуску та коректного вимкнення

### [X. Паритет між розробкою та експлуатацією](./dev-prod-parity.md)

Прагніть максимальної ідентичності development, staging та production середовищ

### [XI. Журналювання](./logs.md)

Вважайте журналювання (logs) потоками подій

### [XII. Задачі адміністрування](./admin-processes.md)

Виконуйте задачі адміністрування/керування за допомогою разових процесів
